Epic Wisdom from Velvet

- Na, milyen volt? - kérdeztem a barátnőmet izgatottan, hiszen tudtam, hogy rég nem randizott már, és sokat várt ettől az első alkalomtól.
- Iszonyú. - mondta csüggedten. - Nem tud viselkedni. Bunkó volt a pincérrel, rettentően hangos, és úgy eszik, mint egy disznó. - foglalta össze röviden.
Nem találkoztak többet.

Aki randizott már életében, annak általában vannak rossz élményei. Az, hogy ki mitől akad ki, kit mi taszít, mi az, amitől sikítva menekülne személyiségfüggő. A barátnőm például finom ember, rémesen zavarban van, ha valaki nyilvános helyen nem viselkedik - szerinte - kulturáltan.

Persze vannak olyan tulajdonságok, viselkedések, amik a legtöbb embert taszítanak, ilyen például az ápolatlanság vagy az akaratosság. Egy első randi ráadásul sok szempontból nehéz szituáció, az emberek általában elvárásokkal érkeznek, izgulnak, feszültek, egyesek nehezen nyílnak meg, mások szerepet játszanak. Szerencsés esetben persze minden összejön: ha mindkét félnek bejön a másik a hormonjaink pillanatok alatt elöntik az agyunkat, a kritikus gondolkodásért felelős agyterületünk elcsitul, és az ember nem akad fenn a részleteken.

De nincs ez mindig így. Nagyon nincs.
